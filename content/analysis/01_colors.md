---
Title: Färgutvärdering
Description: Färgutvärdering
Template: report
Sections:
  - name: Intro
    class: colors-intro
  - name: Nordiska
    class: colors-nordiska
  - name: Fotografiska
    class: colors-fotografiska
  - name: Naturhistoriska
    class: colors-naturhistoriska
---

Kmom04 - Färgutvärdering
==========================

Analysinfo
----------

### Sammanfattning
Jag har analyserat webbdesignen för flera svenska museer och undersökt hur färgval, typsnitt och layout kommunicerar olika identiteter. Färgerna varierar från dova, naturinspirerade nyanser till monokromatiska och minimalistiska val som lyfter fram innehållet. Designen sträcker sig från modern och experimentell till mer traditionell och användarvänlig. Typsnitten varierar också, från klassiska serif-typsnitt till mer stiliserade alternativ.
Sammanfattningsvis kan man säga att de olika designvalen speglar museernas vilja att antingen skapa en visuell upplevelse som utmanar traditionella normer eller att prioritera en lättanvänd, tillgänglig upplevelse för en bredare publik.

### Urval
Jag valde att fokusera på svenska museers hemsidor för mina designutvärderingar. Under mitt projektarbete i Webtec-kursen besökte jag flera museisidor som inspiration, och det var intressant att observera hur vissa sidor anstränger sig för att vara så moderna som möjligt, medan andra har en mer seriös och tillgänglig stil för en bredare publik. Så jag tänkte att det kunde vara kul att göra en mer detaljerad analys av denna kategori av webbsidor.
Under mina undersökningar märkte jag att många museer använder sig av helt svart-vita designer, vilket jag tror ofta görs för att inte konkurrera med eller ta fokus från objekten som presenteras på sidorna, som exempelvis på Moderna Museet, där den färgglada konsten får stå i centrum. Dessa sidor fann jag inte lika intressanta att djupdyka i, vilket gjorde att jag istället valde att undersöka de mer färgsatta sidorna.

### Metod
Till min hjälp i mina undersökningar använde jag endast det inbyggda verktyget DevTools i Google Chrome. På så vis kunde jag enkelt ta fram de olika färgerna samt se vilka typsnitt som användes för rubriker och brödtext.


01: Nordiska Museet
---------------

### Resultat
Nordiska Museet använder sig av ett analogt färgtema i merparten av sin design. Den mörkröda bakgrundsfärgen matchar väl med den ljusröda färgen som används i knappar och rubriker. Utöver de röda färgerna används flera accentfärger i olika nyanser. Det är endast sans-serifen Mabry som används på sidan, i både rubriker och brödtext.

Primärfärger:
<table style="display: block; border-spacing: 10px;">
  <tr>
    <td style="border: 3px solid white; height: 80px; width: 80px; background-color: #4b0a23">
    <td style="border: 3px solid white; height: 80px; width: 80px; background-color: #ff4629">
  </tr>
</table>

Accentfärger:
<table style="display: block; border-spacing: 10px;">
  <tr>
    <td style="border: 3px solid white; height: 80px; width: 80px; background-color: #98cdb2">
    <td style="border: 3px solid white; height: 80px; width: 80px; background-color: #1414ff">
    <td style="border: 3px solid white; height: 80px; width: 80px; background-color: #ffb9ff">
    <td style="border: 3px solid white; height: 80px; width: 80px; background-color: #fffa00">
  </tr>
</table>

### Analys
De starka färgerna verkar vara valda för att väcka känslor och uppmärksamhet, vilket jag tycker att de lyckas mycket väl med. Rött är en vågad färg i design eftersom den internationellt signalerar fara (till exempel stoppskyltar och blod) men också passion och intensitet. Att Nordiska Museet vågat använda sig av denna färg i sin design är både modigt och uppfriskande.

Den mörkröda bakgrundsfärgen matchar väl ihop med den ljusröda färgen som används i knappar och rubriker. Kombinationen skapar en harmonisk design genom det analoga färgtemat. Ihop med de grafiska elementen så tycker jag även att den ger en orientalisk känsla, men den för även tankarna till rödockran som användes i forntida norden i bland annat hällmålningar. Denna koppling mellan det moderna och det historiska tycker jag är en fascinerande detalj. De lekfulla accentfärgerna skapar en visuell kontrast mot det röda och bidrar med energi och lekfullhet till designen.

Det är endast typsnittet Mabry som används på sidan, ett rätt klassiskt typsnitt men med en lite stiliserad twist. Typsnittet ger mig också intryck av att höra ihop med ett orientaliskt tema, vilket jag finner lite förbryllande men även intressant. Jag gillar de böjda formerna och den lite lekfulla stilen, som lyckas vara just lekfull utan att använda sig av de klassiska rundade bokstavshörnen som lekfulla typsnitt i regel brukar använda.

### Skärmbilder
![alt text][nordiska1]
[nordiska1]: ../assets/img/kmom04/Nordiska1.webp "Nordiska Museet, bild 1"

![alt text][nordiska2]
[nordiska2]: ../assets/img/kmom04/Nordiska2.webp "Nordiska Museet, bild 2"

![alt text][nordiska3]
[nordiska3]: ../assets/img/kmom04/Nordiska3.webp "Nordiska Museet, bild 3"



02: Fotografiska
---------------

### Resultat
Fotografiska har ett monokromatiskt färgschema med accentfärger. Svart och vitt används som primärfärger, vilka kombineras med en klarblå accentfärg och två turkosa nyanser som är analogt besläktade med den blå. I rubriker använder man sig av en kompakt sans-serif vid namn Apotek, och i brödtexten används serifen MinionPro.

Primärfärger:
<table style="display: block; border-spacing: 10px;">
  <tr>
    <td style="border: 3px solid white; height: 80px; width: 80px; background-color: #fff">
    <td style="border: 3px solid white; height: 80px; width: 80px; background-color: #000">
  </tr>
</table>

Accentfärger:
<table style="display: block; border-spacing: 10px;">
  <tr>
    <td style="border: 3px solid white; height: 80px; width: 80px; background-color: #3737e6">
    <td style="border: 3px solid white; height: 80px; width: 80px; background-color: #39989b">
    <td style="border: 3px solid white; height: 80px; width: 80px; background-color: #59c6c4">
  </tr>
</table>

### Analys
Denna sida verkar vilja utstråla en ultramodern designprofil, där fokus ligger på att vara visuellt slående och utmana traditionella estetiska normer. Jag tror att målet är att skapa en stark och emotionell upplevelse genom starka kontraster och innovativa layoutlösningar. Personligen stör jag mig på användningen av “anti-design”, där modernitet och estetik prioriteras framför funktionalitet. Ett exempel på detta är det mycket kompakta typsnittet i toppnavigationen och rubriker, som gör det svårt för personer med nedsatt syn att läsa.

De mjuka turkosa färgerna ger ett visuellt avbrott från det annars väldigt kontrastfyllda färgschemat av svart, vitt och klarblått och fångar uppmärksamheten effektivt. Däremot används 100% svart och 100% vitt, vilket skapar starka kontraster men även gör designen något skarp och påfrestande vid längre besök. Mjukare nyanser skulle kunna bidra till mer dynamik och göra upplevelsen mer behaglig över tid.

Användningen av det kompakta typsnittet i headern där texten inverteras mot en rörlig bakgrund och ibland blir helt oläslig är ett allvarligt tillgänglighetsproblem. Jag anser att det är olyckligt att prioritera designtrender framför användbarhet, särskilt när sidan bör vara avsedd för en bred publik. Det andra typsnittet, “MinionPro,” är mer klassiskt och balanserar upp den annars lite extrema designen, vilket ger sidan en viss elegans och matchar logotypen.


### Skärmbilder
![alt text][fotografiska1]
[fotografiska1]: ../assets/img/kmom04/Fotografiska1.webp "Fotografiska, bild 1"

![alt text][fotografiska2]
[fotografiska2]: ../assets/img/kmom04/Fotografiska2.webp "Fotografiska, bild 2"

![alt text][fotografiska3]
[fotografiska3]: ../assets/img/kmom04/Fotografiska3.webp "Fotografiska, bild 3"



03: Naturhistoriska
---------------

### Resultat
På denna webbplats har man valt att använda sig av två olika teman, ett mörkt och ett ljus. Båda är monokromatiskta färgscheman med en och samma accentfärg. Primärfärgerna är i gråskala med svart, grått och vitt, med en djup mörkgrön som accentfärg. Serifen Shippori Mincho används i regel i större rubriker medan sans-serifen Lato används till mindre rubriker och brödtext.

Primärfärger:
<table style="display: block; border-spacing: 10px;">
  <tr>
    <td style="border: 3px solid white; height: 80px; width: 80px; background-color: #000">
    <td style="border: 3px solid white; height: 80px; width: 80px; background-color: #0e0f0e">
    <td style="border: 3px solid white; height: 80px; width: 80px; background-color: #eaecf0">
    <td style="border: 3px solid white; height: 80px; width: 80px; background-color: #fff">
  </tr>
</table>

Accentfärg:
<table style="display: block; border-spacing: 10px;">
  <tr>
    <td style="border: 3px solid white; height: 80px; width: 80px; background-color: #144836">
  </tr>
</table>

### Analys
Webbplatsen använder sig av en klassisk och lättförstådd block-design. Min tanke är att man med design och färgtema ämnat att sätta en klassisk men modern profil som matchar organisationens identitet, vilket jag tycker att man lyckas med.

Den lite dova gröna färgen som används i header, vissa rubriker, knappar och ikoner är väldigt välvald och drar effektivt tankarna till naturen. I DevTools kan jag se att färgen är döpt till “skog”, vilket förstärker min tanke om anledningen till dess användning. Grönt används enligt min erfarenhet ofta hos varumärken och produkter som förmedlar ett budskap som är naturrelaterat på något vis.

Startsidan skiljer sig från övriga undersidor genom ett mörkt färgtema, vilket skapar en inbjudande och mysig känsla. De andra sidorna har en ljus bakgrund, vilket jag tror har valts för att skapa en mer standardiserad, lättläst upplevelse för användarna. Man använder sig dock på startsidan, precis som på Fotografiskas webbplats, av helt vit och helt svart färg stundvis. Detta blir rätt skarpt och jobbigt att titta på i längden. Till skillnad från Fotografiska så tror jag dock att dessa färgval beror på något annat än att uttrycka en ultramodern designprofil. Hade jag fått färgsätta denna sida så hade jag använt svarta och gråa toner som gick lite åt grönt, för att skapa en bättre harmoni.

Typsnitten som används är en kombination av serif (Shippori Mincho) och sans-serif (Lato). Serif-typsnittet används främst i större rubriker, men detta är inte konsekvent genom hela sidan, vilket känns lite ogenomtänkt. Sans-serifen Lato är en klassiker inom webbdesign och är väldigt lättläst och tydlig, samtidigt som den ser modern ut. Detta passar väl med den tillgängliga men samtidigt moderna profil som jag får intrycket av att museet använt sig av.


### Skärmbilder
![alt text][naturhistoriska1]
[naturhistoriska1]: ../assets/img/kmom04/Naturhistoriska1.webp "Naturhistoriska, bild 1"

![alt text][naturhistoriska2]
[naturhistoriska2]: ../assets/img/kmom04/Naturhistoriska2.webp "Naturhistoriska, bild 2"

![alt text][naturhistoriska3]
[naturhistoriska3]: ../assets/img/kmom04/Naturhistoriska3.webp "Naturhistoriska, bild 3"

Ett individuellt analysprojekt av Keshti Gyllinger
